موم عسل چه خواصی دارد ؟

موم عسل از حدود یازدهمین روز تا هنگامی که زنبورها برای جمع آوری شهد به پرواز در می آیند، به وسیله کارگران هنگامی که آنها تغذیه لاروها را متوقف می سازند، تولید می شود. موم زنبورعسل معجزه زنبور عسل است. شانه از هیچ چیز ساخته نشده است و به عنوان یک خانه، یک مهد کودک و یک انبار غذا سرو می شود. در طول هزاره ها، زنبورها فهمیده اند که با ساختن شانه های خود به صورت شش ضلعی، شانه ها بیشترین مقدار عسل را نگه می دارند و به حداقل موم احتیاج دارند.

از نظر علمی، موم زنبور عسل یک ماده طبیعی است که توسط زنبورهای عسل کارگر از غده های موجود در زیر شکم آنها ترشح می شود. این موم ترشح شده به عنوان مقیاس موم زنبور عسل شناخته شده است. یک مقیاس موم  تقریباً 3 میلی متر قطر و ضخامت 1/10 میلی متر است.

کاربرد موم

موم زنبور عسل تاریخ بسیار غنی دارد و دارای کاربردهای بسیار گسترده تری نسبت به سایر محصولات زنبور عسل است. در گذشته، موم زنبور عسل به ویژه برای شمع سازی بسیار ارزشمند بود، زیرا از نقطه ذوب بالاتری نسبت به بسیاری از موم های دیگر برخوردار بود، بنابراین شمع ها در هوای گرم به صورت قائم باقی می ماندند. موم زنبور عسل همچنین برای مدل سازی و ریخته گری مورد مصرف قرار می گرفت. اما امروزه کاربرد موم در مصارف پزشکی و درمانی، مورد توجه بسیاری از دانشمندان قرار گرفته است.

رنگ موم

موم زنبور عسل که بیشتر مردم با آن آشنا هستند دارای رنگ زرد طلایی روشن است. این رنگ زیبا، از گرده و بره موم حاصل می شود که به طور طبیعی موم زنبور عسل را لکه دار می کند. اگر مقادیر زیادی روغن گرده و بره موم در موم زنبور عسل وجود داشته باشد، حتی می تواند به قهوه ای تیره تبدیل شود.

البته دقت کنید این محصول را با شاه انگبین که از دیگر محصولات زنبور است اشتباه نگیرید. اگر درباره آن اطلاعاتی ندارید به مقاله ژل رویال چیست مراجعه کنید.

خواص موم عسل

1. درمان ترک های رو بدن

ترک های روی بدن که نتیجه چاق شدن و یا دوران حاملگی است، می تواند برای بسیاری از خانم ها شرم آور باشد. از آنجا که موم زنبورعسل حاوی ویتامین A بوده که در تولید کلاژن مفید است، می تواند به شدت در کاهش علائم ترک خوردگی کمک کند.

2. درمان عفونت های پوستی و خارش پوست

خارش و عفونت های پوستی قطعاً آزار دهنده است، اما با استفاده از موم زنبور عسل قابل درمان می باشد. از آنجا که دارای خاصیت ضد التهابی بوده، می تواند در کاهش درد ناشی از خارش و عفونت های قارچی پوست تأثیر بگذارد. تحقیقات اولیه نشان می دهد که استفاده از مخلوط موم زنبور عسل، عسل و روغن زیتون در منطقه آسیب دیده و مصرف سه بار در روز به مدت چهار هفته می تواند به بهبود خارش و عفونت های قارچی پوست کمک کند.

3. درمان آکنه

یکی از شناخته ترین داروهای خانگی برای درمان آکنه، موم زنبورعسل می باشد. زیرا دارای خاصیت آنتی اکسیدانی، ضد التهابی و سرشار از ویتامین A است که به درمان آکنه کمک می کند و پوست را از هر گونه آلودگی و گرد و غبار پاک می نماید.

4. تسکین درد مفاصل

مصرف موم زنبور به عنوان دارو در بیماران مبتلا به آرتروز و ورم مفاصل، باعث تسکین درد و کاهش التهابات مفاصل آنان شده است. همچنین مطالعه دیگری بر روی بیماران تصادفی انجام گرفت که نشان داد درمان آن ها خیلی سریع تر از افرادی که فقط تحت درمان داروهای شیمیایی بودند انجام گرفت.

5. خاصیت مرطوب کنندگی

موم زنبورعسل یک روش شکفت انگیز برای مرطوب کردن پوست خشک است؛ زیرا خاصیت مرطوب کنندگی دارد و باعث می شود رطوبت را در زیر پوست حفظ کند، به این ترتیب به درمان پوست های زبر و پوسته پوسته شدن سطح بدن کمک می کند.

6. درمان اگزما

خواص موم عسل برای بسیاری از مشکلات پوستی هم بی نظیر است. برای درمان اگزما و سایر بیماری های پوستی، می توانید مقداری موم را با عسل، گرده گل و روغن زیتون مخلوط نمایید. در این باره بسیار خوب است مقاله فواید گرده گل را نیز مطالعه کنید. این ترکیب می تواند مانع از رشد باکتری هایی شود که ممکن است روی پوست تأثیر بگذارد و باعث ایجاد شرایط نامناسب پوستی شود.

7. بهبود مشکلات کبدی

در سال 2013 تحقیقاتی بر روی خواص موم زنبورعسل انجام گرفت که نشان داد با توجه به خاصیت آنتی اکسدانی موجود در آن، می تواند به مشکلات کبدی کمک کند. این مطالعه به مدت 24 هفته انجام شد و نشان داد که موم به عادی سازی عملکرد کبد و بهبود علائم کبد چرب کمک می کند.

8. کم کردن کلسترول خون

تحقیقات نشان می دهد که عناصر موجود در موم عسل می تواند به تعادل سطح کلسترول قند خون کمک کند.  اثرات تغذیه ای موم یا اسیدهای آلیفاتیک موجود در موم زنبور عسل، باعث کاهش لیپوپروتئین با چگالی کم (“بد”) می شود که کلسترول را به 21٪ تا 29٪ می رساند و باعث افزایش چگالی بالا می شوند که کلسترول لیپوپروتئین (“خوب”) را به 8 تا 15 درصد می رساند.

9. مرهم لب

خشکی لب یکی از مسائلی است که می تواند خیلی آزار دهنده باشد و علاوه بر سوزش، زیبایی شما را تحت تاثیر قرا می دهد. از آنجا که موم زنبور خاصیت نرم کنندگی پوست را دارد، با ترکیب آن با روغن نارگیل، عسل، روغن ویتامین E و روغن های ضروری مورد علاقه شما، می توانید مرهمی عالی برای خشکی لب درست کنید.

10. بهبود چین و چروک

چین و چروک بخشی طبیعی از روند پیری است. با بالا رفتن سن افراد، پوست آنها نازک تر و خشک تر شده و این منجر به ایجاد چین و چروک و خطوط روی پوست می شود. اگر شما به داروخانه مراجعه کنید، بساری از کرم ها، لوسیون و صابون های رفع این خطوط ریز را مشاهده می کنید. امروزه با توجه به خاصیت مرطوب کنندگی موم عسل و مواد معدنی موجود در آن، بهتر است به جای مصرف داروهای شیمیایی، در خانه، خودتان لوسیون و کرم ضد پیری با موم عسل بسازید.

11. درمان بواسیر

تحقیقات اولیه نشان می دهد که استفاده از مخلوط موم زنبور عسل، عسل و روغن زیتون به مدت 12 ساعت در منطقه آسیب دیده به دلیل بواسیر باعث کاهش درد، خونریزی و خارش می شود.

12. درمان نقرس

نقرس گسترده ترین شکل آرتروز در سراسر جهان می باشد، این بیماری یکی از معدود بیماری های روماتیسمی است که قابل درمان است. نقرس در اثر رسوب کریستال های اسید اوریک در مفاصل یا در بافت های اطراف مفاصل در نتیجه هیپراوریسمی ایجاد می شود که موم با توجه به خاصیت ضد التهابی که دارد، برای درمان نقرس مفید است.

نکته : در صورت مصرف موم عسل به صورت خوراکی حتما باید آن را به صورت آدامس بجوید و بعد از این که عسل آن تمام شد می توان آن را دور ریخت. هرگز موم را قورت ندهید؛ زیرا هضم آن بسیار سخت است.

هشدار

با توجه به این که تمام مواد طبیعی برای سلامت ما بی خطر هستند، اما باید این نکته را در نظر گرفت که موم زنبورعسل هم مانند هر چیز طبیعی دیگر در صورت مصرف دوز بالای آن مشکلاتی را برای هر فرد ایجاد می کند. پس در مقدار مصرف آن احتیاط کنید.

عوارض جانبی

در موم زنبورعسل معمولا مقداری گرده گل، بره موم و گاها نان زنبورعسل مشاهده می شود. بسیاری از افراد به فرآورده های زنبورعسل و یا شاید یکی از این محصولات حساسیت داشته باشند. پس بهتر است قبل از مصرف موم زنبور و یا هر محصول دیگری از زنبور عسل، مطمئن شوند که آیا دارای واکنش های آلرژیک به موم زنبور هستند یا خیر؟