<!--description-->
نحوه تشخیص عسل طبیعی از تقلبی

از هزاران سال پیش از خاصیت درمانی عسل در بهبود زخم ها، سوختگی ها و التهاب استفاده می کردند، لذا این ماده غذایی در طب سنتی جایگاه خاصی دارد. عسل بعنوان یکی از ارزشمندترین مواد غذایی به دلیل دارا بودن مواد مغذی از قبیل قندهای طبیعی، مواد آلی، معدنی، ویتامین ها و بویژه تامین بخشی از انرژی روزانه از اهمیت ویژه ای برخوردار است و علاوه بر این در طب سنتی به اثرات درمانی عسل در بیماری های گوارشی، ضعف اعصاب، سرفه و اشاراتی شده است.
ویژگی عسل طبیعی و تقاوت های آن با عسل تقلبی:

مزه ی عسل طبیعی و تفاوتش با عسل تقلبی:

عسل طبیعی، علاوه بر شیرینی خاص، دارای مزه و طعم ویژه ای است که فقط در عسل وجود دارد و عسل های مصنوعی فاقد این نوع مزه می باشند. عسل خالص و اصل به جز مزه شیرینی، طعمی مطبوع دارد که بسته به گیاه آن فرق می کند درحالیکه عسل های نامرغوب، تقلبی، مصنوعی و صنعتی به جز مزه شیرینی چیزی ندارند.

تشخیص عسل طبیعی از تقلبی با بو:

اگر درپوش عسل مدتی بسته باشد، هنگام باز کردن درپوش بو و رایحه مطبوع عسل طبیعی را می توانید استشمام کنید. هر نوع عسل طبیعی بویی متناسب با گل استحصال شده از آن دارد. عسلی که بوی خاصی ندارد کمی مشکوک به تقلبی است.

سفتی و غلظت عسل طبیعی و تشخیصش از تقلبی:

عسل طبیعی به سرعت در دهان آب می شود و پس از مصرف ایجاد انرژی می کند، در حالی که عسل غیرطبیعی طعم آبنبات می دهد.

راه تشخیص عسل طبیعی از تقلبی

آب یک راه ساده برای تشخیص عسل طبیعی از تقلبی:

عسل را در آب سرد بریزید خواهید دید که عسل طبیعی کاملا حالت چسبندگی خود را حفظ می کند و خیلی سخت و دیر در آب سرد حل می شود اما عسل تقلبی سریع در آب حل می شود.

یک راه دیگر برای تشخیص عسل طبیع از تقلبی اینگونه است که اگر عسل را داخل لیوان محتوی آب بریزید، چنانچه به صورت عمودی وارد لیوان پر از آب شده و در ته آن جمع شود و به سرعت حل نگردد، عسل مطلوبی است، ولی اگر عسل هنگام ریختن، در آب حل شود، از مطلوبیت و خلوص کمتری برخوردار است.

تست عسل طبیعی از تقلبی با کبریت

اگر یک کبریت را روشن کرده و داخل عسل بیاندازید می توانید تشخیص دهید که آیا عسل طبیعی است یا تقلبی؛ اگر کبریت روشن موجب آتش گرفتن عسل شد یعنی عسل طبیعی است ولی اگر عسل تقلبی باشد به سادگی آتش نمیگیرد.

 تست عسل طبیعی از تقلبی با نان تست

اگر عسل طبیعی را روی نان تست بمالید نان بعد از چند دقیقه سفت می شود اما اگر عسل تقلبی روی نان مالیده شود نان نمدار خواهد شد.

تست عسل طبیعی از تقلبی با زرده تخم مرغ

یکی از جالب ترین روی هاش تست عسل طبیعی از تقلبی استفاده از زرده تخم مرغ است، عسل را با زرده تخم مرغ مخلوط کنید اگر زرده خام شبیه زرده تخم مرغ پخته شد عسل طبیعی است در غیر این صورت عسل تقلبی است.

آیا عسل طبیعی شکرک می زند؟

عسل طبیعی به دلیل داشتن دیاستاز بعد از مدتی ته نشین می شود و رس می زند؛ یعنی ذرات قند عسل متبلور می شود و عسل مانند روغن نباتی سفت می شود. تفاوت آن با شکرک زدن که در مربا ایجاد می شود این است که بلورهای عسل رس زده خیلی ریز تر از بلورهای مربای شکرک زده می باشد.

در مجموع عوامل محیطی از قبیل رطوبت، دما و ترکیبات عسل از نظر درصد بالای مواد قندی، آنزیم دیاستاز (که باعث جذب ذرات موجود در عسل و ته نشینی و کدورت آن می شود ) موجب پدیده شکرک زدگی می شوند که این خاصیت در عسل های طبیعی دیده می شود